---
category: moving
title: "Можливі ускладення: поспішили з біженством"
url_name: refugee_complications
cover: /img/photo_mistake_02.jpg
createdAt: 2022-03-07T06:44:19.995Z
sections:
  - type: text_block
    title: Чи можна відкликати заявку на біженство?
    body: >-
      07/03/2022


      Тут ідеться виключно про заявку на тип біженства, описаний у першому блоці: коли людина скористаталася не спецпрограмами для українців, а класичними програмами біженства Канади.


      Відповідає ліцензований імміграційний консультант Тетяна Карбованець:


      *"Для того, щоб відповісти на це запитання потрібно, перш за все, розуміти що відбувається, коли ви подаєте на біженство та які наступні етапи.*


      *По приїзді в аеропорт, якщо ви заявляєте, що хочете подати на біженство, офіцер CBSA проведе з вами співбесіду, дасть заповнити форми, та здати біометричні дані.*


      *Проте, у певних випадках, Вас можуть попросити повернутися до аеропорту або прийти до імміграційного офісу пізніше.*


      *У цьому випадку офіцер, дасть вам:*


      * *Інформаційний памфлет*

      * *Лист-підтвердження про отримання заяви*

      * *Інструкції для проходження медогляду.*


      *Офіцер також може запропонувати вам подати заяву на біженство онлайн. У цьому випадку Вам буде потрібно*


      * *Номер заяви на листі з підтвердженням*

      * *Місце проведення співбесіди, яке вам повідомить офіцер*


      *Після подачі заявки, якщо офіцер визначить, що ви кваліфікуєте для подачі, ваша заява буде направлена до відповідного підрозділу IRB (Рада з питань біженства та імміграції). Разом з підтвердженням про направлення ви отримаєте інструкції шодо подальших кроків, та форму яку треба направити до IRB не пізніше ніж за 15 днів після того, як заява була направлена до IRB.*


      *До отримання підтвердження про направлення заяви до IRB ви можете повідомити імміграцію, що ви хочете відкликати вашу заяву. Таке відкликання не вплине на ваші подальші шанси подати на біженство або інші імміграційні програми. По суті вона вважатиметься такою яка не відбулася.*


      *Якщо ж ви вже отримали направлення до IRB відкликання заяви означає, що ви більше не зможете подати на біженство в майбутньому.*


      *Крім того, коли ви ініцюєте вашу заяву на біженство, офіцер повинен видати Наказ на видворення (Removal Order) і цей наказ автоматично стає наказом про депортацію через 15 днів після відкликання заяви, якщо заявник не покинув країну. На даний момент, Канада тимчасово призупинила дію таких наказів для громадян України у зв'язку з військовими діями. Відповідно, ви зможете залишитися в Канаді тимчасово, але не можете претендувати на отримання статусу. Депортацію призупинять але не відмінять. Після відкликання вашої заяви ви протягом 12 місяців не зможете подати на будь-які імміграційні програми (тимчасові чи постійні) в Канаді як з середини так і з-за кордону.*


      *Якщо ви отримали Депортацію щоб повернутися до Канади в майбутньому ви будете змушені подавати на особливий дозвіл, який видають тільки у виняткових обставинах. Дія депортації- пожиттєва.*


      *Таким чином, якщо ви помилково подали на біженство, через брак інформації та нерозуміння процесу, ви маєте можливість відкликати заявку тільки до того, як вона була направлена до Ради з питань Біженства та Імміграції. Відкликання заяви після початку процесу практично прирівнюється до відмови і позбавляє Вас будь-яких подальших можливостей залишитися в Канаді в легальному статусі.*


      *Тому якщо ви вже розпочали процес і хочете тут залишитися, рекомендую знайти хорошого юриста, який спеціалізується на питаннях біженства, та готуватися доказувати, що вам особисто загрожує небезпека вдома. Такі заяви розглядаються кожна в індивідуальному порядку. В більшості випадків процес триватиме роками. На час розгляду ви зможете отримати тимчасовий дозвіл на роботу та безкоштовне медичне покриття. Проте, потрібно розуміти, що прийняття до розгляду далеко не означає позитивне рішення, щороку близько половини заяв на біженство в Канаді закінчуються відмовою."*
  - type: text_block
    title: Важливо
    body: >-
      Важливо: всі, хто працює в імміграційній сфері з Канади, відповідно до
      законів країни, забов'язані мати ліцензію. Ви можете найняти канадського
      консультанта, знаходячись в Україні, в тому числі, україномовного з
      Канади. Перевіряйте обов'язково ліцензію свого порадника на сайті ICCRC.


      Ліцензування передбачене і для консультантів за межами Канади. Компанії з України можуть працювати за кордоном виключно за наявності в команді ліцензованого Канадою консультанта.
gallery: []
---
